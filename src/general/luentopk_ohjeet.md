<meta charset='UTF-8'>

Luentopäiväkirja käännösteknologian harjoituskurssille
======================================================

Luentopäiväkirjassa opiskelijan on tarkoitus pohtia kurssilla oppimaansa,
omaa suhdettaan CAT-ohjelmiin ja kurssin sisältöjen mielekkyyttä.

Päiväkirjassa tulisi käsitellä ainakin seuraavia teemoja:

- Mitä vaihtoehtoja CAT-ohjelmaa valittaessa on? Mitä hyviä ja huonoja puolia esim. Tradosissa on kilpailijoihin verrattuna?
- Käännösmuistien toimintalogiikka. Millä perusteella CAT-ohjelmat segmentoivat tekstejä ja voiko siihen vaikuttaa? Miten sinun mielestäsi käännösmuistit toimivat ja mitä olet oppinut niiden muokkaamisesta / luomisesta ym.
- Uuden projektin aloittaminen Tradosilla. Minkälaisia tapoja on aloittaa käännöstyö Tradosilla ja mikä sinusta itsestäsi tuntuu kaikkein helpoimmalta?
- Tiedostomuodot. Mitä erityispiirteitä liittyy esimerkiksi pdf-tiedostojen tai html-tiedostojen kääntämiseen? Mitä apuvälineitä Trados tarjoaa näiden tiedostojen kanssa työskenneltäessä? Mistä muista työkaluista tai ohjelmista voisit hyötyä?
- Käännöseditorin käyttö. Miten sinun työskentelytapaasi istuu CAT-ohjelman käyttö? Vihaatko / rakastatko / suhtaudutko neutraalisti? Mitä erilaisia toimintoja osaat käyttää (konkordanssihaku, tägien automaattinen syöttö ym.) ja mistä niistä on eniten hyötyä?
- Termipankit. Millä lailla olet tottunut varastoimaan ja käyttämään omia sanastojasi? Onko Tradosilla (tai muulla vastaavalla työkalulla) jotakin annettavaa sinulle tältä osin?
- Mikä oli kurssin parasta antia -- opitko jotain uutta?


Pituudelle en aseta tarkkoja rajoja, eikä teemojen tarvitse olla tasaisesti
edustettuina: jos jokin teema on sinulle tärkeä tai saat jostakin enemmän irti
kuin jostakin muusta, käsittele sitä enemmän ja ohita pienemmällä huomiolla
vähemmän relevantit teemat.

Koska kurssi on käytäntöpainotteinen, voi oppimispäiväkirjakin olla tyyliltään
painottunut sen pohtimiseen, *miten* jokin asia tehdään, vaikka toki
syvällisemmät *miksi*-kysymysten pohdinnat ovat myös tervetulleita. Liitä toki
mukaan ruutukaappauksia tai muita pointtejasi havainnollistavia kuvia,
termiesimerkkejä taulukkomuodossa jne. Voit palauttaa päiväkirjan yhtenä
pdf-/odt-/doc(x)-/rtf- tai vaikka markdown-tiedostona -- tai, jos niin haluat,
liittää mukaan omana tiedostonaan vaikka näytteen tekemästäsi termipankista.


